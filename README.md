# cursussen

## 1ste jaar

- [x] Basiskennis
>Als basiskennis leren we je het toestel kennen waarmee je als programmeur of netwerkbeheerder dagelijks wordt geconfronteerd. 
>Na een duidelijk overzicht van de onderdelen krijg je een stevige basis over de interactieve werking van de diverse componenten in een pc en een server. 

>Je leert ook de werkingsprincipes van de talstelsels kennen.
- [x] Programmeren 1
>In deze labomodule gebruiken we C#.NET als introductie tot het programmeren.

>De focus van deze module ligt op het omzetten van een probleemdomein naar objectgeoriënteerde software, m.a.w. hoe bouw je een "basic class model" en laat je iets abstracts zoals een "class" functioneren om het beoogde doel te bereiken.

>Stap voor stap worden de basispijlers zoals encapsulation, inheritance en dynamic polymorfism in algoritmen uitgewerkt en op een heldere, systematische wijze verwerkt in oefeningen.
>Na de voltooiing van de cursus kan je kleine volwaardige projecten afwerken binnen het .NET-framework.
- [ ] Besturingsystemen
>Vanuit een kort historisch overzicht waar we schetsen hoe besturingssystemen en hardware zijn geëvolueerd, gaan we over naar een praktische uitwerking van enkele basisconcepten.

>We bestuderen hoe we op Windows 10 of een Linux Mint omgeving verschillende theoretische basisconcepten (processen, ineterproces communicatie, scheduling, in- en uitvoer, geheugenbeheer en bestandssystemen) toepassen of terugvinden.

>We bekijken welke virtuele installaties mogelijk zijn en hoe we deze kunnen toepassen of implementeren in onze eigen lesomgeving
- [ ] IT-Organisatie
>Het vak IT-organisatie wordt opgesplitst in enerzijds de theoretische benadering van de bedrijfsorganisatieleer en anderzijds de praktische aanpak van een projectplanning. De nadruk ligt vooral op de organisatiestructuren en procestechnieken in een moderne IT-afdeling.

>In deze cursus bespreken we de functies die nu in een IT-afdeling voorkomen (zoals junior en senior programmeur, projectleider, enz.). Aan de hand van functieomschrijvingen bieden we je een beeld van hoe een IT-organisatie in de praktijk werkt en hoe je daarin kan functioneren. Je krijgt een kennismaking met de hedendaagse technologieën zoals ITIL, BISML en ASL.

>We bekijken hoe je software- en netwerkprojecten kan ontwerpen/begeleiden op basis van methedologieën (zoals Prince2, PMBOK, SCRUM,...), hoe je een business continuity plan opstelt en hoe je via servicecontracten je omgeving "veilig" kan stellen.
- [ ] Programmeren 2
>In deze vervolgmodule wordt de focus gelegd op het verband tussen embedded elektronica en het Internet, de zogenaamde wereld van The Internet of Things (IoT).

>Met behulp van een Arduino maak je stap voor stap een microcontrollertoepassing dat je kan besturen vanaf je PC. Je leert processen automatiseren en je ontwerpt allerhande domotica-, robotica- en andere kleine volwaardige automatisatieprojecten.

>Bovendien komt het visuele aspect van het programmeren meer naar voor aangezien je de toepassing gaat koppelen met Windows Forms.

bron: https://www.leerstad.be/index.php/cursusaanbod/graduaatsopleidingen-hbo5/graduaat-hbo5-informatica
